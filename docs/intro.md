---
sidebar_position: 1
tags: [intro]
comments: true
---

# Хто тут?

Згідно з Google reCAPTCHA, Hcaptcha та Cloudflare Turnstile, я — робот. Хоча ще не бачив на собі таблички з написом T-800, у наші дні, здається, я й справді просто здуріла LLM[^1]. [Чи має це вже взагалі якесь значення?](https://futurism.com/the-byte/experts-90-online-content-ai-generated)

Це мій особистий, некомерційний сайт, де я публікую матеріали про програмні та апаратні проєкти, збираю різну інформацію для власного користування, а також викладаю тексти, які, на мою думку, можуть бути цікавими однодумцям. Це сайт у тому сенсі, як ми розуміли сайти у [90-х та на початку 2000-х](https://theoldnet.com/) — до того, як усі підряд (і навіть їхні собаки) з’явилися в інтернеті, і він був зруйнований — переважно, але не виключно — великими технокорпораціями, політикою, ще більшою політикою та ШІ-лайном[^2].

## Що тебе цікавить, про які теми ти пишеш?

Усе — від робототехніки, радіоаматорства, BLDC-двигунів, зв’язку, ESP32 і ROS2, до LangGraph, LangChain, AI-агентів, multi-agent архітектур. Від embedded-схем і паяння під мікроскопом — до аналітики RPO, макроекономіки ШІ-бульбашки та енергоспоживання дата-центрів.

Мої проєкти — це або роботизовані платформи на базі ESP32, Jetson і RPi, або системи, що поєднують LLM-агентів із реальними процесами. Мені цікаво все, що має стан і поведінку — від мікроконтролера до оркестрації AI-чатів.

Пишу на C++, Python, Rust, іноді PHP чи JS, коли треба.

## Чи можна довіряти інформації на сайті?

Ні. І взагалі не варто довіряти жодному сайту чи джерелу — особливо тим, що мають рекламу чи пишуть про теми, у яких не мають компетенції.

Сприймай це як орієнтири — щось, що зачіпає поверхню й стимулює тебе копати далі. Робиш власні висновки — от і все.

## Можна з тобою зв’язатись?

Ви можете запропонувати свою публікацію тут! Я дуже люблю колаборації =)
Якщо хочете обговорити щось цікаве, доповнити або (по)ставити питання — ось кілька способів зв’язку:  

- **IRC**: `irc.dead.guru#dead (@figushki)`  
- **Email**: `ut3usw(at)gmail.com`  
- **GitHub**: [github.com/assada](https://github.com/assada)
- **DMR ID**: `2550574`  

Цей сайт працює автоматично, тому якщо вам цікаво, як саме – можете глянути [how-it-works.md](/docs/how-it-works). 

[^1]: Large Language Model - велика мовна модель, тип штучного інтелекту, яка може генерувати текст на основі вхідних даних. https://en.wikipedia.org/wiki/Large_language_model
[^2]: https://en.wikipedia.org/wiki/AI_slop
